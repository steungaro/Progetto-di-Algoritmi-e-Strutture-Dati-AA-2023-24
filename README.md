# Prova Finale: Progetto di Algoritmi e Strutture Dati A.A. 2023/24
Il progetto di Algoritmi e Strutture Dati è uno dei tre progetti assegnati durante il corso di laurea triennale in Ingegneria Informatica del Politecnico di Milano. Ha valore di 1 CFU.

Il progetto prevede di implementare un programma in C che risponde a una specifica fornita di anno in anno e richiede di applicare le nozioni di complessità e le ottimizzazioni apprese durante il corso di Algoritmi e Principi dell'Informatica (API).

Il progetto viene valutato attraverso un testbench privato che inietta un input nel file `stdin` e analizza l'output prodotto su `stdout`. Se tale output è corretto, viene valutata la durata dell'elaborazione e l'impiego massimo di memoria.

In base a detti parametri la piattaforma responsabile dell'elaborazione restituisce un voto.

La prova è stata passata con 30L/30.

| VOTO | TEMPO  | MEMORIA    |
|------|--------|------------|
| OPEN | 45.0 s | 150.0 MiB  |
| 18   | 14.0 s | 35.0 MiB   |
| 21   | 11.5 s | 30.0 MiB   |
| 24   | 9.0 s  | 25.0 MiB   |
| 27   | 6.5 s  | 20.0 MiB   |
| 30   | 4.0 s  | 15.0 MiB   |
| 30L  | 1.5 s  | 14.0 MiB   |

NB: il test di OPEN è stato inserito con limiti di tempo e memoria volutamente molto larghi per dare un'idea agli studenti che non avessero passato il test del 18 di capire di quando abbiano ecceduto le richieste.

L'ultima sottoposizione di questo file ha impiegato 1.208 s per l'elaborazione e ha impiegato 12.6 MiB di memoria nel suo picco.

I testbench "open" sono stati forniti insieme alla specifica.